Alexandri Lycopolitani philosophi Platonici contra
Manichaei opiniones disputatio, in vastis patrum biblio-
thecarum armariis abscondita magis quam condita, non
uno nomine videtur mihi digna esse, quae tandem ali—
quando in lucem proferatur suoque loco reponatur.
Nam si verum est, quod est profec't0‚ inde ab exeunte
saeculo p. Chr. n. tertio tres quam maxime inter se
certasse rationes atque disciplinas, Christianorum Pla-
tonicorum Manichaeorum, vel ideo memorabilis est hic
libellus, quod praeter Simplicii ab explicandis Epicteti
sententiis paullulum egredientis commentatiunculam
earum controversiarum, quales Platonicis erant cum
Manichaeis‚ unicum superest monumentum. Praeterea
non modo omnibus qui extant ceteris eiusdem argu-
menti libris est vetustior, sed etiam haud pauca con—

. tinet, quae ad illorum placita obscura valde nec satis
ι explorata accuratius cognoscenda meliusque intellegenda

vel maximi sint momenti. Denique ut alia mittam
quae scitu digna insunt velut Zenonis Citiensis sen-
tentia adhuc neglecta, nescio an eo abunde commen-
detur libellus 7 quod quales tum cum scriptus 'est res
Christianorum visae sint multis certe veterum deorum
cultoribus clare evidenterque ostendit. Quam ob rem
denuo eum edere atque iam ad archetypi codicis fidem
recensere operae pretium esse duxi.

576150 [gf.

a*

