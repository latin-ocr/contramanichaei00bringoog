PRAEFATIO XI

quod typographorum errores aliquot sane apertos sustulit
totamque disputationem in capita discripsit vel potius
capitibus iam a Combefisio discriptis ex ordine nume-
rorum notas addidit. Quo munere tam strenue functi
sunt ut non raro sententiarum ordo ineptissime divel-
leretur uniusque enuntiati membra diversis capitibus
tribuerentur.

Quae cum ita sint, in primis meum esse duxi
exemplar Mediceum cum fide 'et religione exprimendo
sordes priorum editionum abstergere. Quod ut mihi
licuerit, laetus gratusque Henrico Rostagno nunc Flo-
rentino acceptum refer0â€š qui aestivis a. 1892 mensibus
meum codicis Vindobonensis apographum cum Mediceo
contulit officiosissime. 1) A nobilis autem huius libri
lectione non recedendum existimavi, nisi loci aperte
corrupti ea praesto esse videretur emendatio, qua et
sententiae plane satisfieret et quo modo ortum esset
mendum facile dispiceretur. In libello quamvis parvo
non omnes sublatas esse difficultates et corruptelas et
ipse video nec scio an duplici liceat excusatione uti:
neque enim obliviscendum est de eo agi philosopho
qui contra fabulas atque somnia argumentis pugnet
et ratiocinatione3 neque post Combefisium, qui pauca
eaque levia sanavit, quisquam quantum scio inventus
est , qui ei emendando operam et laborem vellet im-

pendere. 2)

 

1) De locis nonnullis dubitantem me postea certiorem fecit

Georgius Raro,
2) Cum mea causa libeUum perlegissent Franciscus Bueche-

ler et Hermannus Usener egregias aliquot emendationes me-
cum communicarunt.

